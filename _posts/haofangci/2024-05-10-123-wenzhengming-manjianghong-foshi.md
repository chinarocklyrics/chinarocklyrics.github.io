---
layout: post_haofangcishangdu
cipaiming: "满江红"
zuozhe: "文徵明"
timu: ""
paihao: 123
diyiju: "拂拭残碑"
category: haofangcishangdu
date: 2024-05-10
---

拂拭残碑，敕飞字，依稀堪读。慨当初，倚飞何重，后来何酷？岂是功高身合死，可怜事去言难赎。最无端，堪恨更堪悲，风波狱！
{: .chinese-blog }

岂不念，疆圻蹙？岂不念，徽钦辱？念徽钦既返，此身何属？千载休谈南渡错，当时自怕中原复。笑区区、一桧亦何能，逢其欲。
{: .chinese-blog }
