---
layout: post_haofangcishangdu
cipaiming: "望海潮"
zuozhe: "柳永"
timu: ""
paihao: 11
diyiju: "东南形胜"
category: haofangcishangdu
date: 2024-05-06
---

东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗琦，竞豪奢。
{: .chinese-blog }

重湖叠𪩘清嘉，有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙，乘醉听箫鼓，吟赏烟霞。异日图将好景，归去凤池夸。
{: .chinese-blog }