---
layout: post_haofangcishangdu
cipaiming: "鹧鸪天"
zuozhe: "辛弃疾"
timu: "有客慨然谈功名，因追念少年时事戏作"
paihao: 82
diyiju: "壮岁旌旗拥万夫"
category: haofangcishangdu
date: 2024-05-08
---

壮岁旌旗拥万夫，锦襜突骑渡江初。燕兵夜娖银胡䩮，汉箭朝飞金仆姑。
{: .chinese-blog }

追往事，叹今吾，春风不染白髭须。却将万字平戎策，换得东家种树书。
{: .chinese-blog }
