---
layout: post_haofangcishangdu
cipaiming: "临江仙"
zuozhe: "苏轼"
timu: "壬戌九月，雪堂夜饮，醉归临皋作。"
paihao: 28
diyiju: "夜饮东坡醒复醉"
category: haofangcishangdu
date: 2024-05-06
---

夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。
{: .chinese-blog }

长恨此身非我有，何时忘却营营？夜阑风静縠纹平。小舟从此逝，江海寄余生。
{: .chinese-blog }
