---
layout: post_haofangcishangdu
cipaiming: "水龙吟"
zuozhe: "元好问"
timu: "从商帅国器猎于南阳，同仲泽，鼎玉赋此。"
paihao: 111
diyiju: "少年射虎名豪"
category: haofangcishangdu
date: 2024-05-10
---

少年射虎名豪，等闲赤羽千夫膳。金铃锦领，平原千骑，星流电转。路断飞潜，雾随腾沸，长围高掩。看川空谷静，旌旗动色，得意似，平生战。
{: .chinese-blog }

城月迢迢鼓角，夜如何？军中高宴。江淮草木，中原狐兔，先声自远。盖世韩彭，可能只办，寻常鹰犬。问元戎早晚，鸣鞭径去，解天山箭。
{: .chinese-blog }
