---
layout: post_haofangcishangdu
cipaiming: "水调歌头"
zuozhe: "陈亮"
timu: "送章德茂大卿使虏"
paihao: 87
diyiju: "不见南师久"
category: haofangcishangdu
date: 2024-05-09
---

不见南师久，漫说北群空。当场只手，毕竟还我万夫雄。自笑堂堂汉使，得似洋洋河水，依旧只流东。且复穹庐拜，会向藁街逢。
{: .chinese-blog }

尧之都，舜之壤，禹之封。于中应有，一个半个耻臣戎。万里腥膻如许，千古英灵安在，磅礴几时通？胡运何须问，赫日自当中！
{: .chinese-blog }
