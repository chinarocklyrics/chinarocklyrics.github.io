---
layout: post_haofangcishangdu
cipaiming: "沁园春"
zuozhe: "辛弃疾"
timu: "灵山齐庵赋，时筑偃湖未成"
paihao: 81
diyiju: "叠嶂西驰"
category: haofangcishangdu
date: 2024-05-08
---

叠嶂西驰，万马回旋，众山欲东。正惊湍直下，跳珠倒溅；小桥横截，缺月初弓。老合投闲，天教多事，检校长身十万松。吾庐小，在龙蛇影外，风雨声中。
{: .chinese-blog }

争先见面重重，看爽气朝来三数峰。似谢家子弟，衣冠磊落；相如庭户，车骑雍容。我觉其间，雄深雅健，如对文章太史公。新堤路，问偃湖何日，烟水濛濛。
{: .chinese-blog }
