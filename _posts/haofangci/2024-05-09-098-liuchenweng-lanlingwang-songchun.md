---
layout: post_haofangcishangdu
cipaiming: "兰陵王"
zuozhe: "刘辰翁"
timu: "丙子送春"
paihao: 98
diyiju: "送春去"
category: haofangcishangdu
date: 2024-05-09
---

送春去，春去人间无路。秋千外，芳草连天，谁遣风沙暗南浦。依依甚意绪？漫忆海门飞絮。乱鸦过，斗转城荒，不见来时试灯处。
{: .chinese-blog }

春去，最谁苦？但箭雁沉边，梁燕无主。杜鹃声里长门暮。想玉树凋土，泪盘如露。咸阳送客屡回顾，斜日未能度。
{: .chinese-blog }

春去，尚来否？正江令恨别，庾信愁赋。苏堤尽日风和雨。叹神游故国，花记前度。人生流落，顾孺子，共夜语。
{: .chinese-blog }
