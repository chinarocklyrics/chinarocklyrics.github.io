---
layout: post_haofangcishangdu
cipaiming: "念奴娇"
zuozhe: "张孝祥"
timu: "过洞庭"
paihao: 69
diyiju: "洞庭青草"
category: haofangcishangdu
date: 2024-05-08
---

洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。
{: .chinese-blog }

应念岭表经年，孤光自照，肝胆皆冰雪。短发萧骚襟袖冷，稳泛沧浪空阔。尽吸西江，细斟北斗，万象为宾客。扣舷独啸，不知今夕何夕！
{: .chinese-blog }
