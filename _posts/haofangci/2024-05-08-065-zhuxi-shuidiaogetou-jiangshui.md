---
layout: post_haofangcishangdu
cipaiming: "水调歌头"
zuozhe: "朱熹"
timu: "隐括杜牧之齐山诗"
paihao: 65
diyiju: "江水浸云影"
category: haofangcishangdu
date: 2024-05-08
---

江水浸云影，鸿雁欲南飞。携壶结客何处？空翠渺烟霏。尘世难逢一笑，况有紫萸黄菊，堪插满头归。风景今朝是，身世昔人非。
{: .chinese-blog }

酬佳节，须酩酊，莫相违。人生如寄，何事辛苦怨斜晖。无尽今来古往，多少春花秋月，那更有危机。与问牛山客，何必独沾衣！
{: .chinese-blog }
