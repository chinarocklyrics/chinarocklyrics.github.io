---
layout: post_haofangcishangdu
cipaiming: "高山流水"
zuozhe: "顾春"
timu: "次夫子清风阁落成韵"
paihao: 144
diyiju: "群山万壑引长风"
category: haofangcishangdu
date: 2024-05-10
---

群山万壑引长风，透林皋、晓日玲珑。楼外绿阴深，凭栏指点偏东。浑河水、一线如虹。清凉极，满谷幽禽啼啸，冷雾溟濛。任海天寥阔，飞跃此生中。
{: .chinese-blog }

云容。看白云苍狗，无心者、变化虚空。细草络危岩，岩花秀媚日承红。清风阁，高凌霄汉，列岫如童。待何年归去，谈笑各争雄。
{: .chinese-blog }
