---
layout: post_haofangcishangdu
cipaiming: "贺新郎"
zuozhe: "张元幹"
timu: "寄李伯纪丞相"
paihao: 50
diyiju: "曳杖危楼去"
category: haofangcishangdu
date: 2024-05-08
---

曳杖危楼去。斗垂天、沧波万顷，月流烟渚。扫尽浮云风不定，未放扁舟夜渡。宿雁落、寒芦深处。怅望关河空吊影，正人间鼻息鸣鼍鼓。谁伴我，醉中舞？
{: .chinese-blog }

十年一梦扬州路。倚高寒、愁生故国，气吞骄虏。要斩楼兰三尺剑，遗恨琵琶旧语。谩暗涩，铜华尘土。唤取谪仙平章看，过苕溪尚许垂纶否？风浩荡，欲飞举。
{: .chinese-blog }
