---
layout: post_haofangcishangdu
cipaiming: "水调歌头"
zuozhe: "无名氏"
timu: ""
paihao: 107
diyiju: "平生太湖上"
category: haofangcishangdu
date: 2024-05-10
---

平生太湖上，短棹几经过。如今重到，何事愁与水云多。拟把匣中长剑，换取扁舟一叶，归去老渔蓑。银艾非吾事，丘壑已蹉跎。
{: .chinese-blog }

脍新鲈，斟美酒，起悲歌。太平生长，岂谓今日识干戈。欲泻三江雪浪，净洗胡尘千里，不用挽天河。回首望霄汉，双泪堕清波。
{: .chinese-blog }
