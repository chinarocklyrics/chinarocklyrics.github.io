---
layout: post_haofangcishangdu
cipaiming: "水调歌头"
zuozhe: "范成大"
timu: ""
paihao: 64
diyiju: "细数十年事"
category: haofangcishangdu
date: 2024-05-08
---

细数十年事，十处过中秋。今年新梦，忽到黄鹤旧山头。老子个中不浅，此会天教重见，今古一南楼。星汉淡无色，玉镜独空浮。
{: .chinese-blog }

敛秦烟，收楚雾，熨江流。关河离合，南北依旧照清愁。想见姮娥冷眼，应笑归来霜鬓，空敝黑貂裘。酾酒问蟾兔，肯去伴沧洲？
{: .chinese-blog }
