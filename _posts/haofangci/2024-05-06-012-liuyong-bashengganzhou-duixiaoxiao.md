---
layout: post_haofangcishangdu
cipaiming: "八声甘州"
zuozhe: "柳永"
timu: ""
paihao: 12
diyiju: "对潇潇"
category: haofangcishangdu
date: 2024-05-06
---

对潇潇，暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。
{: .chinese-blog }

不忍登高临远，望故乡渺邈，归思难收。叹年来踪迹，何事苦淹留？想佳人，妆楼颙望，误几回，天际识归舟？争知我，倚阑干处，正恁凝愁。
{: .chinese-blog }