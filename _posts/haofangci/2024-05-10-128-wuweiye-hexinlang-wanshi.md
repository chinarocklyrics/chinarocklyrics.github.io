---
layout: post_haofangcishangdu
cipaiming: "贺新郎"
zuozhe: "吴伟业"
timu: "病中有感"
paihao: 128
diyiju: "万事催华发"
category: haofangcishangdu
date: 2024-05-10
---

万事催华发！论龚生、天年竟夭，高名难没。吾病难将医药治，耿耿胸中热血。待洒向、西风残月。剖却心肝今置地，问华佗，解我肠千结？追往恨，倍凄咽。
{: .chinese-blog }

故人慷慨多奇节。为当年、沉吟不断，草间偷活。艾灸眉头瓜喷鼻，今日须难决绝。早患苦、重来千叠。脱屣妻孥非易事，竟一钱不值何须说！人世事，几完缺？
{: .chinese-blog }
