---
layout: post_haofangcishangdu
cipaiming: "沁园春"
zuozhe: "陈人杰"
timu: "丁酉岁感事"
paihao: 97
diyiju: "谁使神州"
category: haofangcishangdu
date: 2024-05-09
---

谁使神州，百年陆沉，青毡未还？怅晨星残月，北州豪杰；西风斜日，东帝江山。刘表坐谈，深源轻进，机会失之弹指间。伤心事，是年年冰合，在在风寒。
{: .chinese-blog }

说和说战都难，算未必江沱堪宴安。叹封侯心在，鳣鲸失水；平戎策就，虎豹当关。渠自无谋，事犹可做，更剔残灯抽剑看。麒麟阁，岂中兴人物，不画儒冠。
{: .chinese-blog }
