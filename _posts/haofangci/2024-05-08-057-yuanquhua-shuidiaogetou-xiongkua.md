---
layout: post_haofangcishangdu
cipaiming: "水调歌头"
zuozhe: "袁去华"
timu: "定王台"
paihao: 57
diyiju: "雄跨洞庭野"
category: haofangcishangdu
date: 2024-05-08
---

雄跨洞庭野，楚望古湘州。何王台殿，危基百尺自西刘。尚想霓旌千骑，依约入云歌吹，屈指几经秋！叹息繁华地，兴废两悠悠。
{: .chinese-blog }

登临处，乔木老，大江流。书生报国无地，空白九分头。一夜寒生关塞，万里云埋陵阙，耿耿恨难休。徙倚霜风里，落日伴人愁。
{: .chinese-blog }
