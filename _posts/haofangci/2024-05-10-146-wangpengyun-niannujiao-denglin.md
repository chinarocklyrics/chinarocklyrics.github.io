---
layout: post_haofangcishangdu
cipaiming: "念奴娇"
zuozhe: "王鹏运"
timu: "登旸台山绝顶望明陵"
paihao: 146
diyiju: "登临纵目"
category: haofangcishangdu
date: 2024-05-10
---

登临纵目，对川原绣错，如接襟袖。指点十三陵树影，天寿低迷如阜。一霎沧桑，四山风雨，王气销沉久！涛生金粟，老松疑作龙吼。
{: .chinese-blog }

惟有沙草微茫，白狼终古，滚滚边墙走。野老也知人世换，尚说山灵呵守。平楚苍凉，乱云合沓，欲酹无多酒。出山回望，夕阳犹恋高岫。
{: .chinese-blog }
