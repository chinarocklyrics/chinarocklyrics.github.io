---
layout: post_haofangcishangdu
cipaiming: "水龙吟"
zuozhe: "文廷式"
timu: ""
paihao: 147
diyiju: "落花飞絮茫茫"
category: haofangcishangdu
date: 2024-05-10
---

落花飞絮茫茫，古来多少愁人意！游丝窗隙，惊飙树底，暗移人世。一梦醒来，起看明镜，二毛生矣！有葡萄美酒，芙蓉宝剑，都未称，平生志。
{: .chinese-blog }

我是长安倦客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。
{: .chinese-blog }
