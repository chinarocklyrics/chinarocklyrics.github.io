---
layout: post_haofangcishangdu
cipaiming: "水调歌头"
zuozhe: "叶梦得"
timu: ""
paihao: 40
diyiju: "秋色渐将晚"
category: haofangcishangdu
date: 2024-05-07
---

秋色渐将晚，霜信报黄花。小窗低户深映，微路绕欹斜。为问山翁何事，坐看流年轻度，拚却鬓双华。徙倚望沧海，天净水明霞。
{: .chinese-blog }

念平昔，空飘荡，遍天涯。归来三径重扫，松竹本吾家。却恨悲风时起，冉冉云间新雁，边马怨胡笳。谁似东山老，谈笑净胡沙。
{: .chinese-blog }
