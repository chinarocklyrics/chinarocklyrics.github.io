---
layout: post_haofangcishangdu
cipaiming: "八声甘州"
zuozhe: "苏轼"
timu: "寄参寥子"
paihao: 30
diyiju: "有情风"
category: haofangcishangdu
date: 2024-05-06
---

有情风，万里卷潮来，无情送潮归。问钱塘江上，西兴浦口，几度斜晖？不用思量今古，俯仰昔人非。谁似东坡老，白首忘机。
{: .chinese-blog }

记取西湖西畔，正春山好处，空翠烟霏。算诗人相得，如我与君稀。约它年、东还海道，愿谢公雅志莫相违。西州路，不应回首，为我沾衣。
{: .chinese-blog }
