---
layout: post_haofangcishangdu
cipaiming: "大江东去"
zuozhe: "赵秉文"
timu: "用东坡先生韵"
paihao: 109
diyiju: "秋光一片"
category: haofangcishangdu
date: 2024-05-10
---

秋光一片，问苍苍桂影，其中何物。一叶扁舟波万顷，四顾粘天无壁。叩枻长歌，嫦娥欲下，万里挥冰雪。京尘千丈，可能容此人杰？
{: .chinese-blog }

回首赤壁矶边，骑鲸人去，几度山花发。澹澹长空今古梦，只有归鸿明灭。我欲从公，乘风归去，散此麒麟发。三山安在，玉箫吹断明月。
{: .chinese-blog }
