---
layout: post_haofangcishangdu
cipaiming: "临江仙"
zuozhe: "陈与义"
timu: "夜登小阁，忆洛中旧游。"
paihao: 49
diyiju: "忆昔午桥桥上饮"
category: haofangcishangdu
date: 2024-05-08
---

忆昔午桥桥上饮，坐中多是豪英。长沟流月去无声。杏花疏影里，吹笛到天明。
{: .chinese-blog }

二十余年如一梦，此身虽在堪惊。闲登小阁看新晴。古今多少事，渔唱起三更。
{: .chinese-blog }
