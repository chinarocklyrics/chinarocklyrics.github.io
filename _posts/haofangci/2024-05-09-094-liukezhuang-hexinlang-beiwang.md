---
layout: post_haofangcishangdu
cipaiming: "贺新郎"
zuozhe: "刘克庄"
timu: "送陈真州子华"
paihao: 94
diyiju: "北望神州路"
category: haofangcishangdu
date: 2024-05-09
---

北望神州路。试平章、这场公事，怎生分付？记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑里，定齐鲁。
{: .chinese-blog }

两河萧瑟惟狐兔。问当年、祖生去后，有人来否？多少新亭挥泪客，谁梦中原块土？算事业、须由人做。应笑书生心胆怯，向车中、闭置如新妇。空目送，塞鸿去。
{: .chinese-blog }
