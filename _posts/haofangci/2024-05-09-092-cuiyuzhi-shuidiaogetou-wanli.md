---
layout: post_haofangcishangdu
cipaiming: "水调歌头"
zuozhe: "崔与之"
timu: "题剑阁"
paihao: 92
diyiju: "万里云间戍"
category: haofangcishangdu
date: 2024-05-09
---

万里云间戍，立马剑门关。乱山极目无际，直北是长安。人苦百年涂炭，鬼哭三边锋镝，天道久应还。手写留屯奏，炯炯寸心丹。
{: .chinese-blog }

对青灯，搔白首，漏声残。老来勋业未就，妨却一身闲。蒲涧清泉白石，梅岭绿阴青子，怪我旧盟寒。烽火平安夜，归梦绕家山。
{: .chinese-blog }
