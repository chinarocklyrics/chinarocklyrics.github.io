---
layout: post_haofangcishangdu
cipaiming: "千秋岁"
zuozhe: "黄庭坚"
timu: "少游得谪，尝梦中作词云：醉卧古藤阴下，了不知南北！竟以元符庚辰，死于藤州光华亭上。崇宁甲申，庭坚窜宜州，道过衡阳。览其遗墨，始追和其《千秋岁》词。"
paihao: 32
diyiju: "苑边花外"
category: haofangcishangdu
date: 2024-05-07
---

苑边花外，记得同朝退。飞骑轧，鸣珂碎。齐歌云绕扇，赵舞风回带。严鼓断，杯盘狼藉犹相对。
{: .chinese-blog }

洒泪谁能会？醉卧藤阴盖。人已去，词空在。兔园高宴悄，虎观英游改。重感慨，波涛万顷珠沉海！
{: .chinese-blog }
