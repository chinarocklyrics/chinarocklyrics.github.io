---
layout: post_haofangcishangdu
cipaiming: "金缕曲"
zuozhe: "纳兰性德"
timu: "赠梁汾"
paihao: 136
diyiju: "德也狂生耳"
category: haofangcishangdu
date: 2024-05-10
---

德也狂生耳！偶然间，淄尘京国，乌衣门第。有酒唯浇赵州土，谁会成生此意？不信道、竟逢知己。青眼高歌俱未老，向尊前、拭尽英雄泪。君不见，月如水。
{: .chinese-blog }

共君此夜须沉醉。且由他，娥眉谣诼，古今同忌。身世悠悠何足问？冷笑置之而已！寻思起、从头翻悔。一日心期千劫在，后生缘、恐结他生里。然诺重，君须记。
{: .chinese-blog }
