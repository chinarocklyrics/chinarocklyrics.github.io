---
layout: post_haofangcishangdu
cipaiming: "定风波"
zuozhe: "苏轼"
timu: "三月七日，沙湖道中遇雨，雨具先去，同行皆狼狈，余独不觉。已而遂晴，故作此词。"
paihao: 21
diyiju: "莫听穿林打叶声"
category: haofangcishangdu
date: 2024-05-06
---

莫听穿林打叶声，何妨吟啸且徐行。竹杖芒鞋轻胜马，谁怕，一蓑烟雨任平生。
{: .chinese-blog }

料峭春风吹酒醒，微冷，山头斜照却相迎。回首向来潇洒处，归去，也无风雨也无晴。
{: .chinese-blog }
