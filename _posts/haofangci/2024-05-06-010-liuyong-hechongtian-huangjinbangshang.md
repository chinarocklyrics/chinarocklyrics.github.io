---
layout: post_haofangcishangdu
cipaiming: "鹤冲天"
zuozhe: "柳永"
timu: ""
paihao: 10
diyiju: "黄金榜上"
category: haofangcishangdu
date: 2024-05-06
---

黄金榜上，偶失龙头望。明代暂遗贤，如何向？未遂风云便，争不恣游狂荡。何须论得丧，才子词人，自是白衣卿相。
{: .chinese-blog }

烟花巷陌，依约丹青屏障。幸有意中人，堪寻访。且恁偎红倚翠，风流事，平生畅。青春都一晌。忍把浮名，换了浅斟低唱！
{: .chinese-blog }