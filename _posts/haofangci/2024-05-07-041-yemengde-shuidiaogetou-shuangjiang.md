---
layout: post_haofangcishangdu
cipaiming: "水调歌头"
zuozhe: "叶梦得"
timu: "九月望日，与客习射西园，余偶病不能射。客较胜相先。将领岳徳，弓强二石五斗，连发三矢中的，观者尽惊。因作此词示坐客。前一日大风，是日始寒。"
paihao: 41
diyiju: "霜降碧天净"
category: haofangcishangdu
date: 2024-05-07
---

霜降碧天静，秋事促西风。寒声隐地初听，中夜入梧桐。起瞰高城回望，寥落关河千里，一醉与君同。叠鼓闹清晓，飞骑引雕弓。
{: .chinese-blog }

岁将晚，客争笑，问衰翁：平生豪气安在，沉领为谁雄？何似当筵虎士，挥手弦声响处，双雁落遥空。老矣真堪愧，回首望云中！
{: .chinese-blog }
