---
layout: post_haofangcishangdu
cipaiming: "八声甘州"
zuozhe: "叶梦得"
timu: "寿阳楼八公山作"
paihao: 38
diyiju: "故都迷岸草"
category: haofangcishangdu
date: 2024-05-07
---

故都迷岸草，望长淮、依然绕孤城。想乌衣年少，芝兰秀发，戈戟云横。坐看骄兵南渡，沸浪骇奔鲸。转盼东流水，一顾功成。
{: .chinese-blog }

千载八公山下，尚断崖草木，遥拥峥嵘。漫云涛吞吐，无处问豪英。信劳生、空成今古，笑我来、何事怆遗情。东山老，可堪岁晚，独听桓筝。
{: .chinese-blog }

