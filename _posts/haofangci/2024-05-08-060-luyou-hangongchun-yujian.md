---
layout: post_haofangcishangdu
cipaiming: "汉宫春"
zuozhe: "陆游"
timu: "初自南郑来成都作"
paihao: 60
diyiju: "羽箭雕弓"
category: haofangcishangdu
date: 2024-05-08
---

羽箭雕弓，忆呼鹰古垒，截虎平川。吹笳暮归野帐，雪压青毡。淋漓醉墨，看龙蛇飞落蛮笺。人误许、诗情将略，一时才气超然。
{: .chinese-blog }

何事又作南来？看重阳药市，元夕灯山。花时万人乐处，欹帽垂鞭。闻歌感旧，尚时时流涕尊前。君记取、封侯事在，功名不信由天。
{: .chinese-blog }
