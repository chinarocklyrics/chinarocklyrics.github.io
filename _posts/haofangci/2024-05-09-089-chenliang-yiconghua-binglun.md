---
layout: post_haofangcishangdu
cipaiming: "一丛花"
zuozhe: "陈亮"
timu: "溪堂玩月作"
paihao: 89
diyiju: "冰轮斜辗镜天长"
category: haofangcishangdu
date: 2024-05-09
---

冰轮斜辗镜天长，江练隐寒光。危阑醉倚人如画，隔烟村、何处鸣桹？乌鹊倦栖，鱼龙惊起，星斗挂垂杨。
{: .chinese-blog }

芦花千顷水微茫，秋色满江乡。楼台恍似游仙梦，又疑是、洛浦潇湘。风露浩然，山河影转，今古照凄凉。
{: .chinese-blog }
