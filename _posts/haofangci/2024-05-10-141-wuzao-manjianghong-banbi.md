---
layout: post_haofangcishangdu
cipaiming: "满江红"
zuozhe: "吴藻"
timu: "谢叠山遗琴二首，琴名号钟，为新安吴素江明经家藏"
paihao: 141
diyiju: "半壁江山"
category: haofangcishangdu
date: 2024-05-10
---

半壁江山，浑不似，莺花故业。叹回首，萧条野寺，凄凉落月。乡国风烟何处认，桥亭卜卦谁人识？记孤城，只手挽银河，心如铁。
{: .chinese-blog }

才赋罢，无家别；早殉此，余生节。尽年年茶坂，杜鹃啼血。三尺焦桐遗古调，一抔黄士埋忠穴。想哀弦，泉底瘦蛟蟠，苔花热。
{: .chinese-blog }
