---
layout: post_haofangcishangdu
cipaiming: "满江红"
zuozhe: "徐灿"
timu: "感事"
paihao: 129
diyiju: "过眼韶华"
category: haofangcishangdu
date: 2024-05-10
---

过眼韶华，凄凄又、凉秋时节。听是处、捣衣声急，阵鸿凄切。往事堪悲闻玉树，采莲歌杳啼鹃血。叹当年、富贵已东流，金瓯缺。
{: .chinese-blog }

风共雨，何曾歇？翘首望，乡关月。看金戈满地，万里云叠。斧钺行边遗恨在，楼船横海随波灭。到而今、空有断肠碑，英雄业。
{: .chinese-blog }
