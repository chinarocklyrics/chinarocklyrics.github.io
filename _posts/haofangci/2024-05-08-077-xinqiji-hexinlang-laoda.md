---
layout: post_haofangcishangdu
cipaiming: "贺新郎"
zuozhe: "辛弃疾"
timu: "同父见和，再用韵答之"
paihao: 77
diyiju: "老大那堪说"
category: haofangcishangdu
date: 2024-05-08
---

老大那堪说。似而今、元龙臭味，孟公瓜葛。我病君来高歌饮，惊散楼头飞雪。笑富贵千钧如发。硬语盘空谁来听？记当时、只有西窗月。重进酒，唤鸣瑟。
{: .chinese-blog }

事无两样人心别。问渠侬，神州毕竟，几番离合？汗血盐车无人顾，千里空收骏骨。正目断，关河路绝。我最怜君中宵舞，道男儿到死心如铁。看试手，补天裂。
{: .chinese-blog }
