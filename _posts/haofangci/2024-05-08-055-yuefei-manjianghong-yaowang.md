---
layout: post_haofangcishangdu
cipaiming: "满江红"
zuozhe: "岳飞"
timu: "登黄鹤楼有感"
paihao: 55
diyiju: "遥望中原"
category: haofangcishangdu
date: 2024-05-08
---

遥望中原，荒烟外、许多城郭。想当年、花遮柳护，凤楼龙阁。万岁山前珠翠绕，蓬壶殿里笙歌作。到而今、铁骑满郊畿，风尘恶！
{: .chinese-blog }

兵安在？膏锋锷。民安在？填沟壑。叹江山如故，千村寥落。何日请缨提锐旅，一鞭直渡清河洛。却归来、再续汉阳游，骑黄鹤。
{: .chinese-blog }
