---
layout: post_haofangcishangdu
cipaiming: "满江红"
zuozhe: "秋瑾"
timu: ""
paihao: 150
diyiju: "小住京华"
category: haofangcishangdu
date: 2024-05-10
---

小住京华，早又是，中秋佳节。为篱下，黄花开遍，秋容如拭。四面歌残终破楚，八年风味徒思浙。苦将侬，强派作蛾眉，殊未屑。
{: .chinese-blog }

身不得，男儿列；心却比，男儿烈。算平生肝胆，因人常热。俗子胸襟谁识我？英雄末路当磨折。莽红尘，何处觅知音？青衫湿。
{: .chinese-blog }
