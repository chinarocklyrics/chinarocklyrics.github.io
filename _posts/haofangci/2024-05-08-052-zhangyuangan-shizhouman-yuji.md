---
layout: post_haofangcishangdu
cipaiming: "石州慢"
zuozhe: "张元幹"
timu: "己酉秋，吴兴舟中作。"
paihao: 52
diyiju: "雨急云飞"
category: haofangcishangdu
date: 2024-05-08
---

雨急云飞，惊散暮鸦，微弄凉月。谁家疏柳低迷，几点流萤明灭。夜帆风驶，满湖烟水苍茫，菰蒲零乱秋声咽。梦断酒醒时，倚危樯清绝。
{: .chinese-blog }

心折。长庚光怒，群盗纵横，逆胡猖獗。欲挽天河，一洗中原膏血。两宫何处？塞垣只隔长江，唾壶空击悲歌缺。万里想龙沙，泣孤臣吴越。
{: .chinese-blog }
