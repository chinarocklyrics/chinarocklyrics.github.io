---
layout: post_haofangcishangdu
cipaiming: "满江红"
zuozhe: "文天祥"
timu: "和王夫人《满江红》韵，以庶几后山《妾薄命》之意。"
paihao: 101
diyiju: "燕子楼中"
category: haofangcishangdu
date: 2024-05-10
---

燕子楼中，又捱过、几番秋色。相思处、青年如梦，乘鸾仙阙。肌玉暗消衣带缓，泪珠斜透花钿侧。最无端、蕉影上窗纱，青灯歇。
{: .chinese-blog }

曲池合，高台灭。人间事，何堪说。向南阳阡上，满襟清血。世态便如翻覆雨，妾身元是分明月。笑乐昌、一段好风流，菱花缺。
{: .chinese-blog }

