---
layout: post_haofangcishangdu
cipaiming: "沁园春"
zuozhe: "郑燮"
timu: "恨"
paihao: 137
diyiju: "花亦无知"
category: haofangcishangdu
date: 2024-05-10
---

花亦无知，月亦无聊，酒亦无灵。把夭桃斫断，煞他风景；鹦哥煮熟，佐我杯羹。焚砚烧书，椎琴裂画，毁尽文章抹尽名。荥阳郑，有慕歌家世，乞食风情。
{: .chinese-blog }

单寒骨相难更，笑席帽青衫太瘦生。看蓬门秋草，年年破巷，疏窗细雨，夜夜孤灯。难道天公，还钳恨口，不许长吁一两声？癫狂甚，取乌丝百幅，细写凄清。
{: .chinese-blog }
 