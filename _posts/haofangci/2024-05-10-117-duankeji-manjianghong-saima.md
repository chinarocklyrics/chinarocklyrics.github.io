---
layout: post_haofangcishangdu
cipaiming: "满江红"
zuozhe: "段克己"
timu: "过汴梁故宫城"
paihao: 117
diyiju: "塞马南来"
category: haofangcishangdu
date: 2024-05-10
---

塞马南来，五陵草树无颜色。云气黯，鼓鼙声震，天穿地裂。百二河山俱失险，将军束手无筹策。渐烟尘、飞度九重城，蒙金阙。
{: .chinese-blog }

长戈袅，飞鸟绝。原厌肉，川流血。叹人生此际，动成长别。回首玉津春色早，雕栏犹挂当时月。更西来、流水绕城根，空呜咽。
{: .chinese-blog }
