---
layout: post_haofangcishangdu
cipaiming: "水调歌头"
zuozhe: "张孝祥"
timu: "闻采石战胜"
paihao: 67
diyiju: "雪洗虏尘净"
category: haofangcishangdu
date: 2024-05-08
---

雪洗虏尘静，风约楚云留。何人为写悲壮，吹角古城楼？湖海平生豪气，关塞如今风景，剪烛看吴钩。剩喜燃犀处，骇浪与天浮。
{: .chinese-blog }

忆当年，周与谢，富春秋。小乔初嫁，香囊未解，勋业故优游。赤壁矶头落照，肥水桥边衰草，渺渺唤人愁。我欲乘风去，击楫誓中流！
{: .chinese-blog }
