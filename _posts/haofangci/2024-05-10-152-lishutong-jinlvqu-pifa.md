---
layout: post_haofangcishangdu
cipaiming: "金缕曲"
zuozhe: "李叔同"
timu: "东渡留别祖国"
paihao: 152
diyiju: "披发佯狂走"
category: haofangcishangdu
date: 2024-05-10
---

披发佯狂走。莽中原，暮鸦啼彻，几株衰柳。破碎山河谁收拾？零落西风依旧。便惹得，离人消瘦。行矣临流重太息，说相思，刻骨双红豆。愁黯黯，浓于酒。
{: .chinese-blog }

漾情不断淞波溜。恨年年，絮飘萍泊，遮难回首。二十文章惊海内，毕竟空谈何有！听匣底，苍龙狂吼。长夜西风眠不得，度群生，那惜心肝剖！是祖国，忍辜负！
{: .chinese-blog }
