---
layout: post_haofangcishangdu
cipaiming: "念奴娇"
zuozhe: "朱敦儒"
timu: ""
paihao: 44
diyiju: "插天翠柳"
category: haofangcishangdu
date: 2024-05-07
---

插天翠柳，被何人，推上一轮明月？照我藤床凉似水，飞入瑶台琼阙。雾冷笙箫，风轻环佩，玉锁无人掣。闲云收尽，海光天影相接。
{: .chinese-blog }

谁信有药长生，素娥新炼就、飞霜凝雪。打碎珊瑚，争似看、仙桂扶疏横绝。洗尽凡心，满身清露，冷浸萧萧发。明朝尘世，记取休向人说。
{: .chinese-blog }
