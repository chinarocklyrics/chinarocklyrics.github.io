---
layout: post_haofangcishangdu
cipaiming: "高阳台"
zuozhe: "吴文英"
timu: "过种山，即越文种墓。"
paihao: 95
diyiju: "帆落回潮"
category: haofangcishangdu
date: 2024-05-09
---

帆落回潮，人归故国，山椒感慨重游。弓折霜寒，机心已堕沙鸥。灯前宝剑清风断，正五湖、雨笠扁舟。最无情，岩上闲花，腥染春愁。
{: .chinese-blog }

当时白石苍松路，解勒回玉辇，雾掩山羞。木客歌阑，青春一梦荒丘。年年古苑西风到，雁怨啼、绿水葓秋。莫登临，几树残烟，西北高楼。
{: .chinese-blog }
