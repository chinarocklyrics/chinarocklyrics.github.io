---
layout: post_haofangcishangdu
cipaiming: "望海潮"
zuozhe: "谭嗣同"
timu: "自题小影"
paihao: 148
diyiju: "曾经沧海"
category: haofangcishangdu
date: 2024-05-10
---

曾经沧海，又来沙漠，四千里外关河。骨相空谈，肠轮自转，回头十八年过。春梦醒来么？对春帆细雨，独自吟哦。唯有瓶花，数枝相伴不须多。
{: .chinese-blog }

寒江才脱渔蓑。剩风尘面貌，自看如何？鉴不因人，形还问影，岂缘醉后颜酡！拔剑欲高歌，有几根侠骨，禁得揉搓？忽说此人是我，睁眼细瞧科。
{: .chinese-blog }
