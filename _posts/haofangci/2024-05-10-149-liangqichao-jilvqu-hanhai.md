---
layout: post_haofangcishangdu
cipaiming: "金缕曲"
zuozhe: "梁启超"
timu: "丁未五月归国，旋复东渡，却寄沪上诸子。"
paihao: 149
diyiju: "瀚海飘流燕"
category: haofangcishangdu
date: 2024-05-10
---

瀚海飘流燕。乍归来、依依难认，旧家庭院。惟有年时芳俦在，一例差池双剪。相对向、斜阳凄怨。欲诉奇愁无可诉，算兴亡、已惯司空见。忍抛得，泪如线。
{: .chinese-blog }

故巢似与人留恋。最多情、欲粘还坠，落泥片片。我自殷勤衔来补，珍重断红犹软。又生恐、重帘不卷。十二曲阑春寂寂，隔蓬山、何处窥人面？休更问，恨深浅。
{: .chinese-blog }
