---
layout: post_haofangcishangdu
cipaiming: "金缕曲"
zuozhe: "吴藻"
timu: ""
paihao: 143
diyiju: "生本青莲界"
category: haofangcishangdu
date: 2024-05-10
---

生本青莲界。自翻来、几重愁案，替谁交代？愿掬银河三千丈，一洗女儿故态。收拾起、断脂零黛。莫学兰台悲秋语，但大言、打破乾坤隘。拔长剑，倚天外。
{: .chinese-blog }

人间不少莺花海，尽饶它，旗亭画壁，双鬟低拜。酒散歌阑仍撒手，万事总归无奈。问昔日、劫灰安在？识得无无真道理，便神仙、也被虚空碍。尘世事，复何怪！
{: .chinese-blog }
