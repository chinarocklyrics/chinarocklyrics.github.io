---
layout: post_haofangcishangdu
cipaiming: "大江东去"
zuozhe: "蔡松年"
timu: "还都后，诸公见追和赤壁词，用韵者凡六人，亦复重韵。"
paihao: 108
diyiju: "离骚痛饮"
category: haofangcishangdu
date: 2024-05-10
---

离骚痛饮，笑人生佳处，能消何物！夷甫当年成底事，空想岩岩青璧。五亩苍烟，一丘寒碧，岁晚忧风雪。西州扶病，至今悲感前杰。
{: .chinese-blog }

我梦卜筑萧闲，觉来岩桂，十里幽香发。嵬隗胸中冰与炭，一酌春风都灭。胜日神交，悠然得意，遗恨无毫发。古今同致，永和徒记年月。
{: .chinese-blog }
