---
layout: post_haofangcishangdu
cipaiming: "木兰花慢"
zuozhe: "蒋春霖"
timu: "江行晚过北固山"
paihao: 145
diyiju: "泊秦淮雨霁"
category: haofangcishangdu
date: 2024-05-10
---

泊秦淮雨霁，又灯火，送归船。正树拥云昏，星垂野阔，暝色浮天。芦边夜潮骤起，晕波心、月影荡江圆。梦醒谁歌楚些？泠泠霜激哀弦。
{: .chinese-blog }

婵娟，不语对愁眠，往事恨难捐。看莽莽南徐，苍苍北固，如此山川！钩连，更无铁锁，任排空、樯橹自回旋。寂寞鱼龙睡稳，伤心付与秋烟。
{: .chinese-blog }
