---
layout: post_haofangcishangdu
cipaiming: "八声甘州"
zuozhe: "吴文英"
timu: "陪庾幕诸公游灵岩"
paihao: 96
diyiju: "渺空烟四远"
category: haofangcishangdu
date: 2024-05-09
---

渺空烟四远，是何年、青天坠长星？幻苍崖云树，名娃金屋，残霸宫城。箭径酸风射眼，腻水染花腥。时靸双鸳响，廊叶秋声。
{: .chinese-blog }

宫里吴王沉醉，倩五湖倦客，独钓醒醒。问苍波无语，华发奈山青。水涵空、阑干高处，送乱鸦，斜日落渔汀。连呼酒、上琴台去，秋与云平。
{: .chinese-blog }
