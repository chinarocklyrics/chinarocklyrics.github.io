---
layout: post_haofangcishangdu
cipaiming: "念奴娇"
zuozhe: "高启"
timu: "自述"
paihao: 122
diyiju: "策勋万里"
category: haofangcishangdu
date: 2024-05-10
---

策勋万里 ，笑书生骨相，有谁曾许？壮志平生还自负，羞比纷纷儿女。酒发雄谈，剑增奇气，诗吐惊人语。风云无便，未容黄鹄轻举。
{: .chinese-blog }

何事匹马尘埃，东西南北，十载犹羁旅。只恐陈登容易笑，负却故园鸡黍。笛里关山，樽前日月，回首空凝伫。吾今未老，不须清泪如雨。
{: .chinese-blog }
