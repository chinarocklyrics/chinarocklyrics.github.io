---
layout: post_haofangcishangdu
cipaiming: "满庭芳"
zuozhe: "徐君宝妻"
timu: ""
paihao: 106
diyiju: "汉上繁华"
category: haofangcishangdu
date: 2024-05-10
---

汉上繁华，江南人物，尚遗宣政风流。绿窗朱户，十里烂银钩。一旦刀兵齐举，旌旗拥、百万貔貅。长驱入，歌台舞榭，风卷落花愁。
{: .chinese-blog }

清平三百载，典章文物，扫地俱休。幸此身未北，犹客南州。破鉴徐郎何在，空惆怅、相见无由。从今后，魂魄千里，夜夜岳阳楼！
{: .chinese-blog }
