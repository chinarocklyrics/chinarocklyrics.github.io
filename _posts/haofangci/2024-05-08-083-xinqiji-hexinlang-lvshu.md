---
layout: post_haofangcishangdu
cipaiming: "贺新郎"
zuozhe: "辛弃疾"
timu: "别茂嘉十二弟。鹈鴂，杜鹃实两种，见离骚补注。"
paihao: 83
diyiju: "绿树听鹈鴃"
category: haofangcishangdu
date: 2024-05-08
---

绿树听鹈鴂。更那堪、鹧鸪声住，杜鹃声切。啼到春归无寻处，苦恨芳菲都歇。算未抵、人间离别。马上琵琶关塞黑，更长门翠辇辞金阙。看燕燕，送归妾。
{: .chinese-blog }

将军百战身名裂。向河梁、回头万里，故人长绝。易水萧萧西风冷，满座衣冠似雪。正壮士、悲歌未彻。啼鸟还知如许恨，料不啼清泪长啼血。谁共我，醉明月。
{: .chinese-blog }
