---
layout: post_haofangcishangdu
cipaiming: "沁园春"
zuozhe: "吴伟业"
timu: "观潮"
paihao: 127
diyiju: "八月奔涛"
category: haofangcishangdu
date: 2024-05-10
---

八月奔涛，千尺崔嵬，砉然欲惊。似灵妃顾笑，神鱼进舞；冯夷击鼓，白马来迎。伍相鸱夷，钱王羽箭，怒气强于十万兵。峥嵘甚，讶雪山中断，银汉西倾。
{: .chinese-blog }

孤舟铁笛风清，待万里，乘槎问客星。叹鲸鲵未翦，戈船满岸；蟾蜍正吐，歌管倾城。狎浪儿童，横江士女，笑指渔翁一叶轻。谁知道？是观潮枚叟，论水庄生。
{: .chinese-blog }
