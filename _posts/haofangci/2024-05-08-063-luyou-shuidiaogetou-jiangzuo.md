---
layout: post_haofangcishangdu
cipaiming: "水调歌头"
zuozhe: "陆游"
timu: "多景楼"
paihao: 63
diyiju: "江左占形胜"
category: haofangcishangdu
date: 2024-05-08
---

江左占形胜，最数古徐州。连山如画，佳处缥缈著危楼。鼓角临风悲壮，烽火连空明灭，往事忆孙刘。千里曜戈甲，万灶宿貔貅。
{: .chinese-blog }

露沾草，风落木，岁方秋。使君宏放，谈笑洗尽古今愁。不见襄阳登览，磨灭游人无数，遗恨黯难收。叔子独千载，名与汉江流。
{: .chinese-blog }
