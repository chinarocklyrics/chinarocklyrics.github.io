---
layout: post_haofangcishangdu
cipaiming: "水龙吟"
zuozhe: "朱敦儒"
timu: ""
paihao: 45
diyiju: "放船千里凌波去"
category: haofangcishangdu
date: 2024-05-07
---

放船千里凌波去，略为吴山留顾。云屯水府，涛随神女，九江东注。北客翩然，壮心偏感，年华将暮。念伊嵩旧隐，巢由故友，南柯梦、遽如许。
{: .chinese-blog }

回首妖氛未扫，问人间、英雄何处？奇谋报国，可怜无用，尘昏白羽！铁锁横江，锦帆冲浪，孙郎良苦！但愁敲桂棹，悲吟梁父，泪流如雨。
{: .chinese-blog }

