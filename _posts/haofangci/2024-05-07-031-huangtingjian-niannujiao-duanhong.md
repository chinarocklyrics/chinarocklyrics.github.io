---
layout: post_haofangcishangdu
cipaiming: "念奴娇"
zuozhe: "黄庭坚"
timu: "八月十七日，同诸甥步自永安城楼，过张宽夫园待月。偶有名酒，因以金荷酌众客。客有孙彦立，善吹笛。援笔作乐府长短句，文不加点。"
paihao: 31
diyiju: "断虹霁雨"
category: haofangcishangdu
date: 2024-05-07
---

断虹霁雨，净秋空，山染修眉新绿。桂影扶疏，谁便道，今夕清辉不足？万里青天，姮娥何处，驾此一轮玉？寒光零乱，为谁偏照醽醁？
{: .chinese-blog }

年少从我追游，晚凉幽径，绕张园森木。共倒金荷家万里，难得尊前相属。老子平生，江南江北，最爱临风笛。孙郎微笑，坐来声喷霜竹。
{: .chinese-blog }
