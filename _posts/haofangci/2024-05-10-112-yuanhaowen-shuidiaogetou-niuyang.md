---
layout: post_haofangcishangdu
cipaiming: "水调歌头"
zuozhe: "元好问"
timu: "汜水故城登眺"
paihao: 112
diyiju: "牛羊散平楚"
category: haofangcishangdu
date: 2024-05-10
---

牛羊散平楚，落日汉家营。龙挐虎掷何处，野蔓罥荒城。遥想朱旗回指、万里风云奔走，惨澹五年兵。天地入鞭箠，毛发凛威灵。
{: .chinese-blog }

一千年，成皋路，几人经。长河浩浩东注，不尽古今情。谁谓麻池小竖，偶解东门长啸，取次论韩彭。慷慨一尊酒，胸次若为平。
{: .chinese-blog }
