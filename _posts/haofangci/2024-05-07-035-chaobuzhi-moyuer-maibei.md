---
layout: post_haofangcishangdu
cipaiming: "摸鱼儿"
zuozhe: "晁补之"
timu: "东皋寓居"
paihao: 35
diyiju: "买陂塘"
category: haofangcishangdu
date: 2024-05-07
---

买陂塘、旋栽杨柳，依稀淮岸江浦。东皋嘉雨新痕涨，沙觜鹭来鸥聚。堪爱处，最好是、一川夜月光流渚。无人独舞。任翠幄张天，柔茵藉地，酒尽未能去。
{: .chinese-blog }

青绫被，莫忆金闺故步。儒冠曾把身误。弓刀千骑成何事，荒了邵平瓜圃。君试觑。满青镜、星星鬓影今如许。功名浪语，便似得班超，封侯万里，归计恐迟暮。
{: .chinese-blog }
