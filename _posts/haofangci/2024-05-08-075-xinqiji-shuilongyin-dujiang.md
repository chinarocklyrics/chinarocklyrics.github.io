---
layout: post_haofangcishangdu
cipaiming: "水龙吟"
zuozhe: "辛弃疾"
timu: "甲辰岁寿韩南涧尚书"
paihao: 75
diyiju: "渡江天马南来"
category: haofangcishangdu
date: 2024-05-08
---

渡江天马南来，几人真是经纶手？长安父老，新亭风景，可怜依旧。夷甫诸人，神州沉陆，几曾回首。算平戎万里，功名本是，真儒事、公知否？
{: .chinese-blog }

况有文章山斗，对桐阴、满庭清昼。当年堕地，而今试看，风云奔走。绿野风烟，平泉草木，东山歌酒。待他年，整顿乾坤事了，为先生寿。
{: .chinese-blog }
