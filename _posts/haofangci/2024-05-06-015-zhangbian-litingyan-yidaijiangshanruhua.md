---
layout: post_haofangcishangdu
cipaiming: "离亭燕"
zuozhe: "张昪"
timu: ""
paihao: 15
diyiju: "一带江山如画"
category: haofangcishangdu
date: 2024-05-06
---

一带江山如画，风物向秋潇洒。水浸碧天何处断，霁色冷光相射。蓼屿荻花洲，掩映竹篱茅舍。
{: .chinese-blog }

云际客帆高挂，烟外酒旗低迓。多少六朝兴废事，尽入渔樵闲话。怅望倚层楼，寒日无言西下。
{: .chinese-blog }

