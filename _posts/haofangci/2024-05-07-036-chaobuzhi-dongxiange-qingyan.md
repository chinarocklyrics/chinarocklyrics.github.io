---
layout: post_haofangcishangdu
cipaiming: "洞仙歌"
zuozhe: "晁补之"
timu: "泗州中秋作"
paihao: 36
diyiju: "青烟幂处"
category: haofangcishangdu
date: 2024-05-07
---

青烟幂处，碧海飞金镜。永夜闲阶卧桂影。露凉时、零乱多少寒螀；神京远，惟有蓝桥路近。
{: .chinese-blog }

水晶帘不下，云母屏开，冷浸佳人淡脂粉。待都将许多明，付与金尊，投晓共流霞倾尽。更携取胡床上南楼，看玉做人间，素秋千顷。
{: .chinese-blog }
